<h3>Diben</h3>

<p>Mae'r hysbysiad preifatrwydd hwn yn egluro'r safonau y gallwch eu disgwyl gan y Gwasanaeth Prawf</p>

<ul>
  <li>Pan fyddwn yn gofyn am, defnyddio neu ddal gwybodaeth bersonol ('data personol') amdanoch chi;</li>
  <li>Sut y gallwch gael mynediad at gopi o'ch data personol;</li>
  <li>Sut y gallwch gwyno os credwch ein bod wedi gwneud rhywbeth o'i le.</li>
</ul>

<p>Nid yw'r ffordd rydym yn delio â'ch gwybodaeth wedi newid, ond mae'r hysbysiad hwn yn ddiweddariad i'r un blaenorol i egluro'r wybodaeth y mae angen i chi ei wybod.</p>

<p>Mae'r Gwasanaeth Prawf yn un rhan o Wasanaeth Carchardai a Phrawf Ei Mawrhydi (HMPPS) sy'n rhan o'r Weinyddiaeth Gyfiawnder (MoJ).</p>

<h3>Diffiniadau</h3>

<p>Mae gan Reolwr Data yr un ystyr ag a ddiffiniwyd o dan Erthygl 4 o GDPR y DU a Deddf Diogelu Data 2018.</p>

<p>Mae gan ddata personol neu Wybodaeth Bersonol yr un ystyr ag a ddiffiniwyd o dan Erthygl 4 o'r GDPR a Deddf Diogelu Data 2018.</p>

<p>Y MoJ yw'r rheolwr data ar gyfer y wybodaeth bersonol rydym yn ei dal yn HMPPS. Mae angen i ni gasglu eich gwybodaeth bersonol i gyflawni swyddogaethau fel cyflawni dedfrydau a roddir gan y llysoedd, yn y ddalfa ac yn y gymuned, ac adsefydlu pobl yn ein gofal trwy addysg a chyflogaeth.</p>

<h3>Mathau o ddata personol rydym yn eu prosesu</h3>

<p>Dim ond data personol sy'n berthnasol i'r gwasanaethau rydym yn eu darparu i chi rydym yn eu prosesu. Mae hyn yn cynnwys: Eich enw a'ch cyfeiriad, rhif ffôn, dyddiad geni, rhyw, tarddiad ethnig, manylion unrhyw droseddau, gwybodaeth am orchmynion llys ac amodau trwydded a delweddau CCTV.</p>

<h3>Diben prosesu a'r sail gyfreithlon ar gyfer y broses</h3>

<p>Defnyddir eich gwybodaeth bersonol rydym yn ei chasglu i'n helpu i wneud penderfyniadau amdanoch chi a'ch cynnydd.</p>

<p>Mae gennym hefyd ddyletswydd gyfreithlon i atal a chanfod trosedd ac mae casglu a defnyddio eich gwybodaeth bersonol hefyd yn angenrheidiol i'n galluogi i gydymffurfio â rhwymedigaethau Deddf Carchardai 1952, Rheolau Carchardai 1999, Deddf Rheoli Troseddwyr 2007 a Deddf Plant 2004.</p>

<h3>Gyda phwy y gellir rhannu'r wybodaeth</h3>

<p>Weithiau mae angen i ni rannu'r wybodaeth bersonol rydym yn ei chasglu gyda sefydliadau eraill.</p>

<p>Lle bo hyn yn angenrheidiol byddwn yn cydymffurfio â phob agwedd ar y ddeddfwriaeth diogelu data yn arbennig Deddf Diogelu Data 2018.</p>

<p>Weithiau rydym yn rhannu rhywfaint o wybodaeth amdanoch chi gyda sefydliadau eraill gan gynnwys:</p>

<ul>
  <li>Y llysoedd neu'r Bwrdd Parôl os byddwch yn torri eich goruchwyliaeth</li>
  <li>Darparwyr Gwasanaethau Prawf</li>
  <li>Dioddefwr neu ddioddefwyr trosedd ddifrifol, os ydynt wedi gofyn i ni eu cadw'n wybodus am eich cynnydd</li>
  <li>Asiantaethau cyfiawnder troseddol eraill</li>
</ul>

<p>O bryd i'w gilydd, efallai y byddwn yn cynnwys sefydliadau eraill a all eich helpu ymhellach. Efallai y bydd angen i ni basio rhywfaint o wybodaeth i'r canlynol:</p>

<ul>
  <li>Gwasanaeth Iechyd Gwladol (GIG)</li>
  <li>Gwasanaethau Cymdeithasol</li>
  <li>Gwasanaeth Cyflogaeth neu asiantaethau</li>
  <li>Cwnselwyr</li>
  <li>Grwpiau cymorth cyffuriau ac alcohol</li>
  <li>Grwpiau cymorth iechyd meddwl</li>
  <li>Darparwyr Tai</li>
  <li>Grŵp arbenigol arall</li>
</ul>

<p>Fel arfer byddwn yn dweud wrthych cyn pasio eich gwybodaeth bersonol ymlaen i eraill; fodd bynnag, mewn rhai achosion (fel achosion diogelu) efallai na fydd gofyn i ni eich hysbysu ond bydd hyn yn unol â deddfau diogelu data.</p>

<h3>Cyfnod cadw ar gyfer gwybodaeth a gasglwyd</h3>

<p>Mae gennym bolisi manwl ynghylch pa mor hir y mae angen i ni gadw eich gwybodaeth bersonol. Os oes gennych unrhyw gwestiynau am hyn, siaradwch â'ch Rheolwr Troseddwyr, a fydd yn trafod gyda'r aelod priodol o staff. Cyrchwch <a href="https://www.gov.uk/government/publications/records-information-management-policy-psi-042018-pi-022018" class="govuk-link" target="_blank" rel="nofollow">bolisi cofnodion, rheoli gwybodaeth a chadw rheolaeth HMPPS</a>.</p>

<h3>Mynediad at wybodaeth bersonol</h3>

<p>Gallwch ddarganfod a ydym yn dal unrhyw wybodaeth bersonol amdanoch trwy siarad â'ch rheolwr troseddwyr yn y lle cyntaf. Bydd y swyddfa Prawf yn gallu rhyddhau rhywfaint o wybodaeth i chi fel gwybodaeth arferol. Ni fydd gwybodaeth arferol yn dod o dan gais mynediad pwnc (SAR).</p>

<p>Os nad yw'ch cais am wybodaeth yn dod o dan ryddhau gwybodaeth arferol, yna bydd angen i chi gyflwyno SAR y gallwch ei wneud trwy siarad â'ch Rheolwr Troseddwyr a all drafod sut i wneud hyn. Fel arall, gallwch anfon eich cais am wybodaeth bersonol i'r cyfeiriad e-bost canlynol a byddwn yn prosesu'ch cais fel sy'n ofynnol o dan y ddeddfwriaeth diogelu data. Data.Access1@justice.gov.uk</p>

<h3>Pan fyddwn yn gofyn i chi am ddata personol</h3>

<p>Rydym yn addo eich hysbysu pam mae angen eich data personol arnom a gofyn dim ond am y data personol sydd ei angen arnom a pheidio â chasglu gwybodaeth sy'n amherthnasol neu'n ormodol;</p>

<ul>
  <li>Gallwch wrthod cytuno i rannu gwybodaeth ar unrhyw adeg, ond dim ond lle mae'n gyfreithlon i wneud hynny;</li>
  <li>Gallwch drafod gyda'ch Rheolwr Troseddwyr os oes gennych unrhyw gwestiynau neu bryderon;</li>
  <li>Dylech ddiogelu eich gwybodaeth a sicrhau nad oes gan unrhyw berson heb awdurdod fynediad iddo. Os oes gennych wybodaeth bersonol yn eich meddiant ac yn bryderus am ei chadw'n ddiogel, siaradwch â'ch rheolwr troseddwyr;</li>
  <li>Byddwn yn rhannu'ch gwybodaeth bersonol gyda sefydliadau eraill dim ond lle bo hynny'n berthnasol ac yn angenrheidiol;</li>
  <li>Byddwn yn sicrhau nad ydym yn cadw'ch gwybodaeth bersonol yn hirach nag sy'n angenrheidiol;</li>
  <li>Ni fyddwn yn gwneud eich gwybodaeth bersonol ar gael i'w gwerthu i eraill;</li>
  <li>Byddwn yn ystyried eich cais i gywiro, stopio casglu neu ddileu eich gwybodaeth bersonol os yw'n berthnasol ac yn gyfreithlon.</li>
</ul>

<p>Yn achlysurol efallai y byddwn yn defnyddio'ch gwybodaeth gyswllt i ofyn a hoffech gwblhau arolwg. Rydym yn defnyddio'r wybodaeth hon i weld ble a sut y gallem wella ein gwasanaethau i chi.</p>

<h3>Gallwch gael mwy o fanylion ar:</h3>

<ul>
  <li>Cytundebau sydd gennym gyda sefydliadau eraill ar gyfer rhannu gwybodaeth;</li>
  <li>Ein cyfarwyddiadau i staff ar sut i gasglu a rheoli eich gwybodaeth bersonol;</li>
  <li>Sut rydym yn gwirio bod y wybodaeth sydd gennym yn gywir ac yn gyfredol;</li>
  <li>Sut i wneud cwyn;</li>
</ul>

<p>Am fwy o wybodaeth am y pwyntiau uchod, siaradwch â'ch Rheolwr Troseddwyr.</p>

<h3>Cwynion</h3>

<p>Pan fyddwn yn gofyn i chi am wybodaeth, byddwn yn cadw at y gyfraith. Os credwch fod eich gwybodaeth bersonol wedi'i thrin yn anghywir, gallwch gysylltu â'r Comisiynydd Gwybodaeth am gyngor annibynnol am ddiogelu data. Gallwch gysylltu â'r Comisiynydd Gwybodaeth yn:</p>

<p>Swyddfa'r Comisiynydd Gwybodaeth<br/>
Tŷ Wycliffe<br/>
Water Lane<br/>
Wilmslow<br/>
Cheshire<br/>
SK9 5AF<br/>
Ffôn: 0303 123 1113 <a href="http://www.ico.org.uk">http://www.ico.org.uk</a></p>

<p>Ar ran Swyddog Diogelu Data'r MoJ.</p>

<p>102 Petty France<br/>
Llundain<br/>
SW1H 9AJ</p>
